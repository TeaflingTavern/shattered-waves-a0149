---
{"dg-publish":true,"permalink":"/amministrazione/benvenuti/","tags":["gardenEntry"]}
---


> Benvenuti avventurieri nell'[[MONDO/Arcipelago Lumina/Arcipelago Lumina\|Arcipelago Lumina]]. Io sono [[Elara Naviros\|Elara Naviros]], e sarò la vostra cartografa durante questa campagna. Il mio compito sarà quello di stilare e aggiornare l'Enciclopedia che conterrà tutte le informazioni che scoprirete (o porterete alla luce) durante le vostre avventure! 

## Introduzione alla Campagna.

Le vostre avventure avverranno all'interno dell'[[MONDO/Arcipelago Lumina/Arcipelago Lumina\|Arcipelago Lumina]], una vasta distesa di isole variopinte che, durante il crepuscolo, vengono illuminate da un misterioso bagliore proveniente dal fondale marino. 

All'interno dell'Arcipelago troverete creature mai viste prima, culture e tradizioni millenarie, artefatti perduti pronti ad essere rinvenuti e un mare di intrighi politici, il tutto accompagnato da avventure mozzafiato e tanti *cattivi* da affrontare! 

## Regolamento della Campagna.

Siamo qua per divertirci è vero, ma è importante assicurarsi che tutti si sentano a proprio agio al nostro *tavolo virtuale*. Al fine di garantire ciò sono state implementate alcune regole che si prega di rispettare:

1. Il **rispetto** è alla base di tutti i rapporti civili, rispettate gli altri e voi stessi sia durante la campagna che nell'off-role! 
2. E' gradita la **puntualità**. Ma qualora la quest secondaria chiamata *vita quotidiana* dovesse frapporsi tra voi e il vostro improrogabile impegno di esplorare questi mari, assicuratevi di avvisare per tempo! 
3. Il Dungeon Master sa quello che fa, *solitamente*. **Frenate** l'urgenza di questionare ogni regolamento o decisione durante la sessione. Se pensate che qualcosa non sia stato regolato nella maniera corretta, fatelo notare **DOPO** la sessione! 
4. Cerchiamo di mantenere la campagna *seria*. Questo **non** significa essere composti e non scherzare. Le battute e gli scherzi rendono D&D ciò che è, ma evitiamo i classici cliché come ''ho addomesticato 50 delfini per aprire un commercio illegale di kiwi''. 
5. Per il bene del mistero e del *sano sviluppo della trama*, evitiamo ogni forma di **meta-game**. Questo significa, ma non si limita a, far fare al vostro barbaro Silvano, che ha vissuto tutta la vita in una capanna isolata, deduzioni degne di Sherlock Holmes basate sul manuale dei mostri che avete letto la sera prima. Ricordate, il bello è scoprire le cose _insieme_ ai vostri alter ego virtuali.
6. Siete **tutti** protagonisti, e come tali è necessario condividere la scena equamente. Tutti avranno i loro momento *sotto al riflettore* tranquilli!

## Disclaimer per la Campagna.

Alcuni chiarimenti che devono essere fatti prima di sedersi al *tavolo virtuale* con il nostro sacchetto di patatine *non così virtuali*: 

1. Ci sarà del **railroading**. Sappiate, o prodi avventurieri, che ci sarà una sorta di *itinerario consigliato* per le vostre scorribande, una specie di filo d'Arianna narrativo per non perderci completamente tra le onde. Questo **non** significa che sarete burattini senza libero arbitrio! Le vostre *brillanti* idee e le vostre decisioni strampalate sono sempre benvenute (anzi, spesso le migliori!). Però, **ogni tanto**, la storia ci chiederà di fare una piccola *deviazione turistica* verso certi luoghi o eventi. Fidatevi del vostro umile DM, cercherò di rendere il panorama il più divertente possibile... *promesso*!
2. Verranno inclusi elementi **home-brew**. Perché la gioia di navigare per mare è lo *scoprire cose sempre nuove*! Non temete, **non** sarà nulla che stravolgerà le dinamiche della 5e di D&D. Tutto il materiale è *stato testato* per **anni** durante altre campagne (solitamente), quindi non temete, Boblin il goblin a 3 teste con 70 di classe armatura *non* vi farà del male! 
## Salpiamo!

Ora che le noiose, ma necessarie, regole sono state lette... si leva l'ancora!
Di seguito troverete l'[[AMMINISTRAZIONE/Indice dell'Enciclopedia\|Indice dell'Enciclopedia]], dal quale potrete navigare tutto il compendio che ho stilato per voi! 
